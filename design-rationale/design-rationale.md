# Design rationale - v2

## Aanleiding

Vanuit een aflevering van Radar ben ik geïnteresseerd geraakt in hoe geldcreatie werkt. Degene die de een geldmachine heeft kan heel rijk kan worden. En daarnaast een enorme invloed hebben op de economie en daarmee tevens op sociale belangen. Hoewel je vanuit school wordt geleerd hoe de politiek werkt en andere onderdelen in onze samenleving is er geen aandacht voor dit onderwerp. Het wordt niet van mensen gezien als ‘algemene kennis’ om te begrijpen hoe de geldcreatie geschiedt.&#x20;

Naar mijn mening kan er pas een eerlijk oordeel geveld worden over bepaalde zaken als mensen er kennis over hebben. Een eerlijk oordeel is een mening en zodra veel mensen een mening hebben kan er een verandering plaatsvinden. Om deze reden vind ik het cruciaal dat er meer kennis komt over dit onderwerp.&#x20;

Via mijn stagebegeleidster kennis gemaakt met Follow the money. Zij zijn een onafhankelijk journalistieke organisatie die al veel over dit onderwerp geschreven hebben. Vanuit de interesse in geldcreatie ben ik steeds meer geïnteresseerd geraakt in de andere onderwerpen waar Follow the Money zich mee bezig houden.

## Inleiding

Follow the money (FTM) is een platform die online kritische artikelen publiceert. Zij slagen erin om met behulp van onderzoek dubieuze praktijken aan de man te brengen. Er worden in de onderzoeksjournalisiek bij FTM vaak lange taaie artikelen geschreven die eventueel al enige kennis van het onderwerp vereisen. Dit resulteert in een relatief klein trouw lezerspubliek. Om eveneens jongere lezers aan te spreken of lezers te betrekken bij onderwerpen waar ze minder kennis van hebben, wordt er vanuit het afstudeerproject gezocht naar andere manieren van het communiceren naast de gebruikelijke manieren. Het project heeft geresulteerd in drie deelproducten die allen op een andere manier een antwoord geven op de design challenge. Hieronder is de design challenge te lezen:

**Hoe kan de website van Follow the Money worden aangevuld met webpagina's en componenten op webpagina's zodat de thema's van FTM meer worden begrepen door een publiek van 20-45 jaar?**

Met thema's wordt bedoelt de onderwerpen die aanbod komen binnen de website van FTM. De thema's zijn te vinden in de vorm van dossiers en artikelen. Het begrip kan gemeten worden door middel van testen met de doelgroep.&#x20;

## Nulmeting

Om een beeld te krijgen van de aanvulling die nodig is moet eerst begrepen worden hoe de huidige website van FTM is opgebouwd. Hiervoor is een flowchart gemaakt van de huidige website.

![](<../.gitbook/assets/Flow chart - Huidige website.png>)

Op de flowchart is omcirkelt waar dit project zich op zal richten. Van deze pagina zijn hieronder screenshots te zien.

![Huidige webpagina's FTM](<../.gitbook/assets/Huidige website van FTM.png>)

De pagina's waar ik me in mijn project op richt zijn de dossierpagina de, de dossierdetailpagina en de artikelpagina. Vanuit de hoofdpagina kan doorgeklikt worden naar de dossierpagina. Op deze pagina staan alle dossiers van Follow the money. Een dossier bestaat uit artikelen van een thema. Bijvoorbeeld het dossier: "Van wie is ons geld?" gaat over geldcreatie en over de keuzes binnen het monetaire beleid. Op de dossierdetailpagina staan alle artikelen op chronologische volgorde van publicatie. Het artikel is opgebouwd uit voornamelijk tekst kan andere componenten bevatten zoals: quotes, een samenvatting in punten, blokken met uitgelegd vakjargon, illustraties en grafieken.

## Focus verschuiving

Zoals in de intro te lezen is, is het project begonnen vanuit een interesse voor geldcreatie. Het onderzoek en project is daarom gestart vanuit deze hoek. Dit is terug te zijn in de schematische weergave van het project verloop. Naarmate het project vorderde is duidelijk geworden dat het zwaarte punt van het project niet moet liggen op een thema maar op het achterliggende doel. Namelijk het begrijpelijker maken van onderzoeksjournalistiek voor een bredere doelgroep. Hierdoor is het project breder geworden maar het doel concreter.

## Product

De hoofdvraag heeft tot drie verschillende deelproducten geleid. Een dossierintropagina voor het "Van wie is ons geld?" dossier genaamd: "Dossierintro", een aantrekking tot het dossier "Dossier China" genaamd: "China op bezoek bij jou" en een artikel verduidelijking voor een artikel over gezinshuizen genaamd: "Gezinshuisrekentool".

### Dossierintro

Het dossierintro in een webpagina die een inleiding geeft van het onderwerp van het dossier.&#x20;

![Dossierintro - Inleidingspagina](<../.gitbook/assets/Dossier intro - start - v5 – 1.png>)

![Dossierintro - Contentpagina](<../.gitbook/assets/Dossier intro - inhoud - v5 – 1 (1).png>)

De pagina bevat een heldere opbouw: Hoe werkt het?, Waarom schrijft FTM erover?, Wat zijn de problemen? en Hoe kan het anders?. Deze opbouw is terug te vinden in een sitenavigatie die meescrolt met de gebruiker. Daarnaast wordt er in de tekst artikelen verwezen die aan de basis van het onderwerp staan en passen alinea's waar ze naast staan.&#x20;

### China op bezoek bij jou

China op bezoek bij jou is een quiz. Bij deze quiz beantwoord je vragen over jezelf en vervolgens komen er verschillende connecties uit die jij hebt met China. Het doel van de quiz is dat de relevantie van het dossier wordt benadrukt. Hieronder is de startpagina, een vragenpagina en de resultatenpagina te zien.

![China op bezoek bij jou - Startpagina](<../.gitbook/assets/Quiz - China start.png>)



![China op bezoek bij jou - Vragenpagina](<../.gitbook/assets/Quiz - China vragen.png>)



![China op bezoek bij jou - Resultatenpagina](<../.gitbook/assets/Quiz - Resultaten (1).png>)

Na het beantwoorden van de vragen krijg je een resultatenpagina te zien. Op deze pagina kan je meer informatie lezen over de onderwerpen van de vragen. Daarnaast staat bij sommige onderwerpen doorgelinkt naar artikelen van het dossier over China.

### Gezinshuisrekentool

Deze tool is een onderdeel van een artikel. Op gezinshuizen die betaald wordt vanuit Jeugdzorg (een overheidsinstelling) kan bijzonder grote winst gemaakt worden. Deze getallen spreken niet tot de verbeelding. De tool is een manier om zelf aan de slag te gaan met hoe de winst gemaakt wordt. In de afbeelding hieronder is de tool in een artikel te zien. Dit artikel is niet het artikel waar de tool in zal eindigen maar geeft een beeld van hoe die op een pagina al staan (in context). Daaronder staat de gezinshuisrekentool los afgebeeld.

![Gezinshuisrekentool - in context](<../.gitbook/assets/Jeugdzorg gezinshuis in context v1.png>)

![Gezinshuisrekentool - los](<../.gitbook/assets/Gezinshuizenrekentool v1.png>)

Door de bovenste schuif heen en weer te bewegen kan het bedrag dat wordt ingelegd bepaald worden. Met de schuif daaronder kan bepaald worden hoeveel kamers het huis krijgt. Verder kan je aangeven na hoeveel jaar je je investering terug wil verdienen. Dit resulteert in een bedrag wat met soort gelijke investeringen is verdiend. Om dit bedrag tot de verbeelding te laten spreken staat er een vergelijking bij met de verdienste van in dit geval een jaarsalaris van een beroep.

## Proces

Aan deze drie onderzoeken is een proces van onderzoek, ideegeneratie en conceptualisatie aan vooraf gegaan. Hieronder zijn de belangrijkste bevindingen terug te lezen. Verder is een schematische weergave van het projectverloop.&#x20;

![](<../.gitbook/assets/Projectverloop (7).png>)

### Onderzoek&#x20;

Vooral uit het onderzoek: "Deskresearch - Online communiceren & leren" zijn bevindingen gekomen die de producten hebben beïnvloed.&#x20;

#### Bevindingen

* Het is belangrijk dat een website als mooi wordt ervaren
* Grafische elementen helpen vaak bij een positieve associatie en meer begrip van een webpagina.&#x20;
* Een heldere opbouw van een pagina leidt tot een beter begrip van de stof
* Sinds de komst van het internet zijn er meer vormen van communiceren en interactie mogelijk die een aanvulling kunnen geven
* Om een complex probleem begrijpelijk te maken kunnen meerdere manieren van communiceren helpen om op verschillende manieren de gebruiker te informeren&#x20;
* Mogelijkheid tot interactie met het onderwerp leidt tot meer begrip van de gebruiker&#x20;
* Makkelijk te gebruiken design van digitale websites is speelt een belangrijke rol in de ervaring&#x20;
* Tot slot wordt er waarde aan gehecht om zelf het tempo te kunnen bepalen en als het in kleine stukjes is opgehakt

### Persona

Met behulp van enquetes van de doelgroep en interviews is een beeld verkregen op welke manier de doelgroep omgaat met nieuwsverwerving, complexe onderwerpen begrijpen en welke communicatievormen hem om dit te doen. Hieruit is een gemeenschappelijke deler gezocht en een persona geabstraheerd.&#x20;

![Persona](<../.gitbook/assets/Persona - v2 (2).png>)

De persona is geïnteresseerd in nieuws en wil graag op de hoogte blijven. Vaak gaat dit op een vluchtige manier soms neemt hij echt de tijd om in een onderwerp te duiken. Het type media kan erg verschillen dit is heel erg afhankelijk van het onderwerp. Wat verder duidelijk werd is dat graag zelf het tempo bepaalt moet kunnen worden. Bij een overzichtelijke tekst kan goed gescand en alleen gefocust op relevante onderdelen worden terwijl bij een video de hele video gekeken moet worden. Om kritisch te blijven kijkt hij graag naar verschillende nieuwswebsites.&#x20;

#### Bevindingen

* Soms wordt de tijd genomen voor nieuws en soms gaat het tussendoor
* Eigen tempo is belangrijk
* Goed scanbaar is relevant
* Type media wordt bepaald door de content

### Customer journey

Om een beeld te krijgen van de verbeterpunten op de website is een participant observation uitgevoerd. Deze resultaten zijn samengevat in de customer journey.

![](<../.gitbook/assets/Customer journey - Overzicht (2).png>)

Bij de customer journey kwam vooral naar voren dat mensen nog het idee hadden dat ze te weinig kennis hadden van een onderwerp en er daarom niet meer over wilde lezen. Niet alleen het onderwerp kon afschrikkend werken ook de vormgeving van de dossierdetailpagina. Door de artikelen op volgorde van publicatiedatum te sorteren is niet duidelijk welk artikel als inleiding gelezen kan worden. Tot slot werden de artikelen soms als ingewikkeld ervaren.

#### Bevindingen

* Er is geen duidelijke inleiding tot een onderwerp
* De huidige volgorde op publicatiedatum is relevant voor iemand die 'meeleest' met het onderwerp maar minder voor een 'leek'
* Artikelen zijn niet altijd makkelijk te begrijpen

## Validatie van je product

Naar aanleiding van mijn onderzoek zijn verschillende eisen naar voren gekomen. Deze eisen zijn samengebracht in het programma van eisen. Deze is hieronder weergegeven:

### Eisen vanuit de opdrachtgever

* [ ] De oplossing moet een nieuwe doelgroep aantrekken (FTM meeting - 2 feb)
* [ ] De oplossing moet een variatie zijn op de stijl van FTM (FTM  - algemeen)
* [ ] De oplossing moet betrouwbare informatie geven (FTM meeting - 2 feb)
* [ ] De oplossing moet geen huidige abonnees afschrikken (FTM  - algemeen)
* [ ] De oplossing moet minder recente content zichtbaar maken (FTM meeting - 17 feb)
* [ ] De oplossing moet de diepte van een dossier naar voren brengen (Redactie vergadering - 16 feb)
* [ ] De oplossing moet zorgen dat een dossier toegankelijker wordt (FTM meeting - 17 feb)
* [ ] De oplossing moet een artikel begrijpelijker maken (FTM meeting - 26 augustus)
* [ ] De oplossing moet een aanvulling zijn op de huidige dossier pagina's en artikelen (FTM meeting - 24 feb)
* [ ] De oplossing moet de doelgroep geïnteresseerd maken in het onderwerp (FTM meeting - 24 feb)

### Gebruikerseisen

* [ ] De oplossing moet de doelgroep qua stijl aanspreken (Algemeen)&#x20;
* [ ] De oplossing moet niet voelen als droge lesstof (interviews)
* [ ] De oplossing moet de informatie overbrengen terwijl het de doelgroep vermaakt. (Enquete)
* [ ] De oplossing moet het dossier overzichtelijker maken (Customer journey)
* [ ] De oplossing moet de doelgroep meer vertrouwen geven in hun kennis over het onderwerp (Customer journey)
* [ ] De oplossing moet snel scanbaar zijn (Customer journey)
* [ ] De oplossing moet het onderwerp helder maken voor iemand zonder kennis van het onderwerp (Customer journey)
* [ ] De oplossing moet de mogelijkheid bieden voor mensen om informatie op hun eigen tempo op te nemen (Interviews)
* [ ] De oplossing moet in elk geval een combinatie zijn van tekst, koppen en visuele elementen (Interviews)
* [ ] De oplossing moet de lezers extra verdieping geven waardoor ze kritisch kunnen blijven (Interviews)

### Onderbouwing

De oplossingen zijn allen een ander antwoord op de design challenge.&#x20;

**Hoe kan de website van Follow the Money worden aangevuld met webpagina's en componenten op webpagina's zodat de thema's van FTM meer worden begrepen door een publiek van 20-45 jaar?**

De drie oplossingen zijn heel verschillend maar helpen met het anders communiceren van informatie waardoor het begrijpelijker wordt voor de gebruiker. Uit het onderzoek kwam naar voren dat een combinatie van verschillende mediavormen het effectiefst is. Echter moet het type media wel bij de content passen. Iedere oplossing heeft een andere vorm die meer dimensie geeft aan een thema binnen FTM (deskresearch). Verder hebben alle oplossingen een aantrekkelijke vormgeving om de gebruiker aan te spreken (deskresearch). Tevens zijn de oplossingen opgebouwd in stukjes met een strakke structuur zodat ze goed scanbaar zijn en de gebruikers zelf heen leestempo kunnen bepalen (gebruikersinterviews).

### Dossierintro

De dossierintro vult het gat wanneer de gebruikers angst ondervinden om een nieuw onderwerp te bekijken (participant observation; customerjourney). Met de intro kunnen ze eerst op een heldere manier het onderwerp begrijpen voordat ze op de pagina van alle artikelen terecht komen. Het menu aan de linkerkant van de pagina maakt helderder waar de gebruiker is in de tekst, het maakt de tekst nog scanbaarder (interviews). Daarnaast is de pagina ruim opgezet om hem scanbaar te maken. Hoewel de content van de pagina is geschreven door de redacteurs van FTM, is de opbouw voortgekomen uit een proces om het dossier samen te vatten op een heldere manier. Met eveneens als doel om de begrijpelijkheid te vergroten. Deze pagina en structuur zouden eventueel hergebruik kunnen worden als intro voor andere dossiers.

### China op bezoek bij jou

De quiz is een andere manier om met dezelfde content om te gaan. In plaats van hem alleen inactief tot je te nemen, nodigt hij uit om om je heen te kijken. De quiz leidt ertoe om de evalueren hoever de invloed van China in jou leven rijkt. Door op een actievere manier met content te interacteren krijgt de gebruiker meer begrip (deskresearch).&#x20;

### Gezinshuisrekentool

De gebruikers gaven aan dat ze sommige teksten lang en taai vonden (participant observation). Deze tool breekt hier doorheen. Het is een luchtige onderbraking. Verder helpt de tool met het begrijpbaar maken van weinig zeggende getallen. Door de interactie kan je beter begrijpen wat het effect is. Daarnaast lokt het interactieve element uit om er mee te gaan spelen en bijvoorbeeld de maximale en minimale waardes te onderzoeken. Dit helpt eveneens mee met het begrip.

## Iteratie

Om het ontwerp te valideren zijn gebruikerstests gedaan. Bij deze tests lag de focus op de begrijpelijkheid van alle onderdelen. Daarnaast kwamen uit het onderzoek en designproces nog enkele vragen voort. De opzet van het onderzoek is terug te vinden in het testplan.

### Resultaten

De drie testproducten zijn gezamenlijk in een flow gezet om te testen. Hieronder is een afbeelding van de opzet van de flow.&#x20;

![Flow voor eerste gebruikerstestt](<../.gitbook/assets/Schermafbeelding 2021-09-19 om 17.21.51.png>)

Uit de tests kwamen veel kleine en grotere punten naar voren. Over het algemeen sprak de vormgeving aan en werd die als passend bij huidige website ervaren.&#x20;

Wat beter kon aan de test is dat bij de volgende test meer interacties worden uitgewerkt waardoor het duidelijker is voor de gebruikers en de interactie niet uitgelegd hoeft te worden door de tester. Ook een aantal schermen misten nog en dat werkte verwarrend. Voor een eerste test was het prima. Bij de volgende tests moeten deze aanwezig zijn.

### Dossierintro

De dossier intro werd redelijk goed begrepen. Echter moet er na gedacht worden over de plaatsing op de website van de pagina. Daarnaast moet nog enkele kleinere interactie punten worden gerevalueerd. Zo moet van de eerste pagina naar de volgende gescrold kunnen worden, de pijl onderaan de tweede pagina moet weg. De artikelen worden niet door iedereen als artikelen ervaren, door sommige als pagina's en door sommige als dossiers. Tevens is het niet duidelijk genoeg dat ze aansluiten met de tekst die ernaast staan. Tot slot is een idee om bij de sidenav al de mogelijkheid te geven om naar het volledige dossier te gaan.

### China op bezoek bij jou

Een quiz wordt echt als iets leuks ervaren. Mensen vinden het vooral leuk om gewoon een quiz te doen antwoorden aan te klikken en te kijken wat hun resultaat is. Het soort test kijken ze soms nauwelijks naar. De startpagina en de vragenpagina waren redelijk duidelijk op spelfouten na. De resultatenpagina leidde op verschillende punten nog tot verwarring. Zo werd meestal niet begrepen dat de rode blokken voor het aantal juiste antwoorden staat, het werd eerder begrepen als het aantal gemaakte vragen. Tevens was het niet duidelijk dat rood betekende dat er een connectie met China was en grijs niet.&#x20;

### Gezinshuisrekentool

Deze was heel moeilijk te testen zonder in de context te staan van het artikel. Dit omdat het artikel de uitleg is en de tool de verduidelijking. Nu was ik echt nodig om uit te leggen wat de inhoud van het artikel gaat worden. Wat verder naar voren kwam is dat de tool als geheel op het beeldscherm moet passen dan is hij overzichtelijker. De investering was meestal redelijk duidelijk en de winst ook. Waar het mis ging was bij het aantal kamers die werden vrijwel nooit begrepen.&#x20;

### Vervolg

De resultaten vanuit deze test zullen worden verwerkt naar een volgende versie van de producten die opnieuw zullen moeten worden getest. Daarnaast moeten extra interacties en schermen worden uitgewerkt. Bij de volgende testen zal ook genoteerd worden op een ander device om de tester niet te storen. Verder zal er altijd een muis gebruikt worden omdat niet iedereen overeen kan met de touchpad van een mac. &#x20;

## Ethische verantwoording

Door het beantwoorden van de design challenge wordt bijgedragen aan het platform van Follow the Money. Dit platvorm wil mensen informeren over misstanden in de maatschappij zodat er verbetering kan plaatsvinden. Daarnaast zet het mensen aan het denken en lokt het uit tot kritisch blijven van de maatschappij om je heen. Wanneer dit project bijdraagt aan het vergroten van het bereik en een beter begrip creëert bij de gebruikers, draagt het ook bij aan het doel van FTM. Daar moet bij gezegd worden dat het niet te sturend moet zijn en mensen vooral moet aanzetten tot kritischer kijken.

