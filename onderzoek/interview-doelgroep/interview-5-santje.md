# Interview 5 - Santje

### Algemene gegevens

Geslacht: Vrouw

Opleiding: Liberal Arts and Sciences

Baan: Verkoopster / horeca

Leeftijd: 25

### Gedrag rondom nieuws verwerving

Santje leest en kijkt eigenlijk bijna geen nieuws. Alleen als er een interessant artikel langskomt op social media leest ze het soms. Dit baseert ze dan op de titel. Ze heeft een tijd veel meer gelezen. Het nieuws is bijna altijd negatief maar je kan er vaak zelf niks aan veranderen, daar werd ze niet bepaalt vrolijk van. Daarom verwerft Santje momenteel nauwelijks nog nieuws. Als er echt iets belangrijks is dan hoort ze het wel via via.&#x20;

Als ze nieuws leest dat gedeeld is komt ze dat tegen via Facebook. Daar volgt ze wel een paar kranten: Trouw en AT5.&#x20;

### Gedrag rondom opzoeken van complexe problemen

Santje zoekt van alles op. Dat gaat van hobby, tot praktisch tot een term of een theorie. Ze kijkt bijna nooit naar uitlegvideoâ€™s. Ze leest liever informatie. De vorm van content die ze fijn vindt hangt heel erg af van het type content. Zo kunnen afbeeldingen heel handig zijn maar soms is het niet nodig.&#x20;

Qua opbouw van een artikel vindt ze het fijn als iets eerst een korte uitleg heeft wat er op de pagina staat of het hoofdonderwerp. Vervolgens is het handig als er duidelijke koppen zijn die ook aangeven wat eronder staat. De koppen moeten dus informatief zijn en niet suggestief.&#x20;

Bij abstracte dingen vindt ze het fijn om het als tekst te lezen. Zodat ze het rustig op haar eigen tempo tot zich kan nemen. Een voorbeeld hiervan is wiskunde. Wanneer het gaat om iets meer verhalend zoals een theorie of een begrip dan is het fijn als een docent het verteld.\
