# Design brief - v3

FTM - Informatie 3.0

Design brief

Joppa Doedens - 500787801

Follow the Money

10 maart 2021

Versie 3

## 1.0 Aanleiding&#x20;

Sinds mensenheugenis betaald men elkaar voor diensten en producten. Voorheen werd dit voornamelijk gedaan met contant geld. Thuis was er een spaarpot en om te betalen in een winkel werd er betaald vanuit een portemonnee. De meeste mensen moesten voor het krijgen van hun loon in een rij gaan staan voor een balie om uiteindelijk een envelop met loon te mogen ontvangen.

In deze tijd is dit beeld bijna niet meer voor te stellen. Geld wordt automatisch gestort op de bankrekening en wanneer er geld betaald moet worden kan er gepind worden of online worden overgemaakt. Het geld dat louter bestaat als getallen online wordt giraal geld genoemd (Boonstra, 2013). Deze verandering van het gebruik van contant geld naar het gebruik van giraal geld heeft verschillende gevolgen. Vroeger werd er af en toe geld bijgedrukt. Op zo’n moment wordt er geld gecreëerd; uit het niets wordt geld gemaakt. Dit gebeurde door de Nederlandsche bank. De overheid bepaalde wanneer de drukpers aangezet moest worden. Het gevolg van geld bijdrukken is inflatie, alles wordt goedkoper omdat er meer geld is maar nog steeds evenveel producten en diensten worden uitgewisseld. Doordat de overheid deze keuze in handen had bepaalde zij wanneer dit nodig was voor de bevolking en de economie. Daarnaast kon de overheid er tevens voor kiezen om bewust geen geld bij te drukken.&#x20;

In 2017 maakte contant geld nog maar minder dan 10% uit van het betaalverkeer (Bollen, 2017). Niet meer is de Nederlandse Bank en daarmee de overheid verantwoordelijk voor het creëren van geld. De huidige verantwoordelijke voor het scheppen van geld zijn de commerciële banken. Op het moment dat deze een lening verstrekken creëren zij geld (Wetenschappelijke Raad voor het Regeringsbeleid, 2019)(Wernicke, 2018). Een voorbeeld van een lening is een hypotheek. Mensen onderling kunnen eveneens leningen aan elkaar verstrekken. Het verschil met de lening die een bank verstrekt, is dat de bank het geld wat hij uitleent niet zelf in bezit heeft. Daarom creëert hij het wanneer hij het geld verstrekt. Een bank is een commercieel bedrijf en dit heeft effecten op hoe- en hoeveel geld er verstrekt wordt. Niet zoals de overheid, die keuzes maakt ten behoeve van de bevolking, maakt een commercieel bedrijf keuze aan de hand hoeveel er mee verdiend kan worden.&#x20;

Deze kwestie wekte mijn interesse. Tijdens mijn opleidingen is hier nooit aandacht aan besteed terwijl het van enorme invloed is het huidige economische systeem. Voor mij is het relevant dat er meer over bekend wordt, zodat het een onderwerp van debat kan zijn. Wanneer het een onderwerp van debat is kunnen er weloverwogen keuzes gemaakt worden.

Vanuit de huidige werking van geldcreatie en mijn verwondering over hoe dat nu gaat ben ik op zoek gegaan naar een passend afstudeerproject. Tijdens deze zoektocht ontmoette ik Follow the Money. Zij zijn een onafhankelijke groep journalisten die zich langer vastbijten in verschillende onderwerpen. Daarbij pleiten zij voor het volgen van geldstromen, waar het geld is ligt de macht en hoe het geld loopt verklaart de echte connecties. Hun motto is dan ook: “Geldsporen liegen niet daarom volgen wij ze” (Follow the Money, 2020). Vanuit deze samenwerking, mijn interesse en expertise als CMD student en hun belangen, is mijn afstudeerproject gevormd.&#x20;

Hoewel het project is voortgekomen vanuit de interesse over geldcreatie ga ik bij Follow the Money aan de slag met het op een interactieve manier aanbieden van uitleg over een hoofdonderwerp. Daarbij dient het thema geldcreatie als een context om hier concreet mee aan het werk te kunnen gaan.&#x20;

## 2.0 Persoonlijke focus&#x20;

Tijdens het volgen van de ruim drie jaar Communication Multimedia Design aan de HvA ben ik steeds meer gaan inzien waar mijn sterke punten en zwakke punten liggen als ontwerper. Als ontwerper richt ik me graag op complexe problemen. Onderzoeken, conceptualiseren en UX zijn daarbij mijn sterke kanten. Verder vind ik een goede vormgeving relevant omdat het bijdraagt aan de aantrekkelijkheid van een ontwerp en hoe bruikbaar het is. Graag maak ik een project vanaf het begin tot het einde. Behalve programmeren ben ik daarmee een redelijke allround designer.&#x20;

Verder is het voor mij van onmisbare waarde wanneer een project een positief maatschappelijk belang heeft. Wanneer dit niet het geval is kost het mij veel energie en moeite om elke dag motivatie op te brengen. Tot slot ben ik graag een ontwerper omdat ik me dan kan verdiepen in verschillende onderwerpen die aan bod komen bij het ontwerpen voor verschillende oplossingen.

Bij dit afstudeerproject kan ik veel van mijn kwaliteiten kwijt in het project. Doordat het zoeken is naar de richting heeft het project een langere aanloop. Om deze reden is er meer onderzoek nodig, voor het project richting de ontwerpfase gaat. Dit geeft mij de ruimte om een breed onderzoek te doen, naar verschillende mogelijke oplossingen, de doelgroep en de belangenpartij. Tevens kan ik meerdere concepten bepalen en nadenken over hoe de oplossing wordt opgebouwd. Na het vormgeven en itereren zal Follow the Money mijn high fidelity prototypes programmeren, zodat ze echt gebruikt kunnen worden.

Tijdens het doorlopen van dit project zal ik me verdiepen in een relatief nieuw onderwerp en te maken hebben met het bedrijf; Follow the Money. Hoewel Follow the Money zich voornamelijk op de inhoud zal focussen zal ik eveneens meer leren over dit onderwerp.

## 3.0 Probleemsituatie&#x20;

Eerst zal de probleemsituatie bekeken worden vanuit de meest directe stakeholders. Bij dit project wordt niet alleen gefocust op problemen die opgelost moeten worden. Er zal tevens worden gekeken naar de kansen die er liggen. Vanuit de doelgroep zal gekeken worden naar de kansen. Vanuit Follow the Money zal gekeken worden naar de problemen die verbeterd kunnen worden.

### 3.1 Doelgroep&#x20;

De huidige lezers van Follow the Money zijn: witte mannen van vijfenveertig plus. Follow the Money zou graag zien dat ze een diverser lees publiek krijgen. De huidige oplossingsrichting zoals te lezen zal zijn in de design challenge, sluit aan bij een jonger publiek (aanname). Daarnaast moet de doelgroep zich aangesproken voelen bij de waardes van Follow the Money. De doelgroep moet geïnteresseerd zijn in maatschappelijke thema’s. Een groep die niet meer alleen uren wil lezen maar toch op de hoogte wil blijven van maatschappelijke thema’s. Deze doelgroep zal nog gefinetuned worden met behulp van onderzoek. De doelgroep vat ik samen als maatschappelijk betrokken 20 - 45 jarige.&#x20;

Er ligt een kans voor deze doelgroep om beter betrokken te kunnen worden bij maatschappelijke thema’s door ze deze op een meer bij de doelgroep passende manier aan te bieden.

### 3.2 Opdrachtgever

Zoals al kort beschreven in de aanleiding, is Follow the Money onafhankelijke groep journalisten. Wat Follow the Money anders maakt dan andere nieuwsredacties is dat ze lang niet alleen nieuwssnacks publiceren. Ze focussen zich op het kijken naar grotere thema’s waar ze dossiers over opbouwen. Een dossier van Follow the Money heet: Van wie is ons geld? (Linden, Bollen & Jong, 2014). Het dossier richt zich op het onderwerp van geldcreatie en bestaat uit zo’n zeventig artikelen.&#x20;

Er zijn drie problemen die ik kan aanpakken binnen dit dossier:&#x20;

De thema’s van een dossier zijn vaak complex. Ieder artikel moet begrijpelijk zijn voor iedere beginnende lezer. Dit heeft tot gevolg dat een artikel om niet te lang te worden vaak niet diep kan ingaan op een onderwerp. Dit doordat er veel woorden gebruikt moeten worden om uitleg te geven over concepten en theorieën binnen het onderwerp. Het probleem is dat een artikel niet de diepte in kan gaan doordat er geen mogelijkheid is om voorkennis op te doen binnen het platform.

Het tweede probleem is dat er door maar een manier van communiceren te gebruiken maar een beperkte doelgroep wordt aangetrokken. Terwijl er online veel mogelijkheden zijn. Door de inleiding op een dossier op een andere manier aan te bieden zou het een opstap kunnen zijn voor de artikelen binnen het dossier.

Daarnaast zijn er veel artikelen binnen een dossier. De huidige volgorde die wordt aangehouden is chronologisch op basis van wanneer het artikel is geschreven. Het probleem is dat er geen overzicht is welke artikelen er zijn binnen een dossier en hoe die zich tot elkaar verhouden. Een dossieroverzicht pagina is momenteel alleen een statische lijst.

### 3.3 Overige stakeholders

#### Indirecte stakeholders

**Andere journalistieke redacties:** Hoe dichter ze bij de werkwijze en het type medium staan hoe meer ze betrokken zijn als stakeholder. Dit kunnen concurrenten zijn van Follow the Money. Tevens zijn er vergelijkbare partijen die samenwerken met Follow the Money. Zodra Follow the Money andere lezers trekt met een andere manier van communiceren zal dat effect hebben op de concurrenten.&#x20;

**De huidige abonnees van Follow the Money:** Hoewel het product niet wordt ontworpen voor deze groep lezers hebben ze wel invloed op het product. Wanneer de oplossing een afschrikkende werking heeft op deze groep en FTM lezers kwijt raakt moet de oplossing overdacht worden.&#x20;

**De overheid:** Wanneer het product ertoe leidt dat er meer bekend wordt over geldcreatie zal dit invloed hebben op de overheid.&#x20;

**Belangenorganisaties:** Er zijn enkele organisaties die zich inzetten om geldcreatie op de agenda te zetten. Wanneer mijn oplossing daaraan bijdraagt zal effect hebben op deze groep.&#x20;

**De banken: **De inhoud van de artikelen geven lezers meer info over de werking van banken. Dat zou hun houding richting banken kunnen veranderen. Daarom zou het een beetje invloed op deze stakeholder kunnen hebben.&#x20;

## 4.0 Design challenge&#x20;

De basis van mijn project ligt bij de behoefte van de doelgroep bij het aanbieden van nieuws met meer introductie en context. Daarbij heb ik geldcreatie aangenomen als hoofdonderwerp omdat dit me helpt het project specifiek te maken en een gerichte oplossing te kunnen ontwerpen. Eventueel kan Follow the Money deze oplossing overnemen voor andere dossiers.

Uit de probleemsituatie komt de volgende design challenge naar voren:

**Hoe kan een dossier met bijbehorend onderwerp beter ingeleid worden voor een bredere doelgroep met behulp van interactieve webpagina’s die passen binnen het platform van Follow the Money?**\


**Een bredere doelgroep**

De meer specifieke doelgroep is al bij beschreven bij de probleemsituatie. De doelgroep moet geïnteresseerd zijn in maatschappelijke thema’s. Een groep die niet meer alleen uren wil lezen maar toch op de hoogte wil blijven van deze thema’s. Deze doelgroep zal nog gefinetuned worden met behulp van onderzoek. De doelgroep vat ik samen onder de: maatschappelijk betrokken 20 - 45 jarige.\


**Follow the Money**

De oplossing moet passen bij Follow the Money. Hij moet aansluiten of een variatie zijn op de stijl van FTM. De waardes van FTM moeten niet worden geschaad met de oplossing. Een voorbeeld hiervan is dat de inhoud van de uitleg pagina moet voldoen aan een journalistieke standaard. Dit zal gewaarborgd worden door de redacteurs van FTM.



**Een dossier**

Zoals reeds is benoemd is een dossier, een hoofdthema met daaronder verschillende artikelen. Het dossier waar op gefocust zal worden tijdens deze afstudeeropdracht is het dossier: Van wie is ons geld?.



**Onderwerp**

Het onderwerp dat valt binnen het dossier is geldcreatie. Daarbij wordt gericht op het creëren van giraal geld. Het onderwerp zal behandelt worden tot op het punt dat de meeste artikelen begrijpelijk zijn binnen het dossier. \


## 5.0 Deelvragen&#x20;

### 5.1 Hoofd- en deelvragen

#### Deelvraag 1: Wat zijn de eigenschappen van mijn doelgroep 20-45 jarige mbt het onderwerp?&#x20;

**Subvragen:**

* Wat is de voorkennis van de doelgroep mbt het onderwerp?
* Via wat voor medium komen ze aan hun informatie?
* Welke vormen van digitale interactie zijn aantrekkelijk voor mijn doelgroep?
* Is er een bepaald type mensen binnen mijn doelgroep die vooral geïnteresseerd is in het onderwerp?
* Wat voor vormgevingsstijl spreekt mijn doelgroep aan?

**Fase: **Verkennen, definiëren, ideegeneratie & conceptualiseren

**Methodes:** Enquête, deskresearch & interviews

**Waarom: **Om een passend product te maken moet helder zijn wie de doelgroep is waar voor ontworpen gaat worden. Het soort medium dat ze gebruiken bijvoorbeeld, zegt iets over wat voor vorm de doelgroep aanspreekt.&#x20;

**Bronnen:** Om hier een antwoord op te vinden is de doelgroep de bron voor de informatie. Daarnaast kan gezocht worden of hier landelijke data over te vinden is.

#### Deelvraag 2: Wie is Follow the money?

**Subvragen:**

* Wat is het doel en de visie van Follow the Money?
* Wat is de huidige stijl van Follow the Money?
* Hoe is de huidige website van Follow the Money opgebouwd?

**Fase:** Verkennen, definiëren, ideegeneratie & conceptualiseren

**Methodes:** Deskresearch, coaching/interview

**Waarom: **De oplossing moet aansluiten op Follow the Money zodat het past binnen de normen en waarde van het bedrijf.&#x20;

**Bronnen: **De website van follow the money. Daarnaast zal dit naar voren komen in de wekelijkse gesprekken met het bedrijf.

#### Deelvraag 4: Hoe ziet het dossier: “Van wie is ons geld?” eruit?

**Subvragen:**

* Welke aspecten binnen het onderwerp worden behandeld door de artikelen van Follow the Money?
* In wat voor categorieën kunnen de artikelen ingedeeld worden om een helder overzicht te creëren?
* Wat voor basiskennis over het onderwerp is er nodig om de artikelen goed te kunnen begrijpen?
* Wat zijn veelgebruikte begrippen binnen de artikelen?

**Fase: **Verkennen, definiëren, ideegeneratie & conceptualiseren

**Methodes: **Mindmap & cardsorting

**Waarom:** Zodat de oplossing aansluit op het dossier van Follow the Money moet er genoeg informatie verzameld worden over dit dossier.

**Bronnen:** De voornaamste bron is het dossier zelf. Vanuit het analyseren van het dossier kunnen verschillende conclusies worden getrokken.\


#### Deelvraag 5: Hoe werkt geldcreatie?

**Subvragen:**

* Wat zijn de verschillende onderwerpen binnen geldcreatie?
* Met welke opbouw binnen het thema kan je het onderwerp overbrengen op de doelgroep?

**Fase:** Verkennen, definiëren, ideegeneratie & conceptualiseren

**Methodes:**  Interviews, deskresearch & stijlonderzoek

**Waarom:** Om een relevant product te kunnen maken moet er wel kennis zijn over het onderwerp. Daarnaast moet gekaderd worden welke informatie er overgebracht gaat worden en op welke volgorde. Naast dat het bij de normen en waarden van het bedrijf moet passen moet het ook herkenbaar zijn als een onderdeel van content van het bedrijf van Follow the Money. Daarbij is nog wel vrijheid om te variëren maar het moet er wel bij aansluiten.

**Bronnen:** Om meer begrip over het onderwerp te krijgen kunnen de reeds geschreven artikelen van Follow the Money over dit onderwerp gebruikt worden. Daarnaast kan om een een beeld van meerdere perspectieven te krijgen bronnen vanuit de wetenschappelijke literatuur en andere belanghebbende partijen gebruikt worden. Daarnaast kan ik spreken met de auteur vanuit Follow the Money die verantwoordelijk is voor het geruime deel van de artikelen over dit onderwerp. Tevens is het mogelijk om iemand van een van de stichtingen te benaderen voor een interview.&#x20;

Voor het stijlonderzoek kan gebruik gemaakt worden van een van mijn contactpersonen die al bezig is met een stijl voor video. Daarnaast is er al een voorbeeld van een interactieve pagina vanuit Follow the Money. Verder kan gekeken worden naar de huidige website van Follow the Money.&#x20;

#### Deelvraag 6: Hoe kan complex onderwerp uitgelegd worden zodat het begrepen wordt?

**Subvragen:**

* Wat doet de concurrentie al met interactieve nieuwsartikelen?
* Wat voor methodes worden er gebruikt om een ingewikkelde onderwerpen uit te leggen?
* Wat voor basisprincipes worden gehanteerd bij het overbrengen van informatie?
* Behaalt het product zijn doel: Wordt de informatie goed begrepen?

**Fase:** Verkennen, definiëren, ideegeneratie & conceptualiseren

**Methodes:** Brainstormen, deskreseach, usability testing & benchmark research

**Waarom:** Door te kijken naar methodes die door de jaren heen zijn gebruikt om ingewikkelde concepten uit te leggen kan inspiratie op worden gedaan hoe dit ook digitaal kan. Om informatie goed over te brengen is het relevant om de belangrijke bevinden te onderzoeken zodat ik die kan meenemen in mijn ontwerp.

Tevens moet er getest worden. Als de inhoud niet begrepen wordt is het doel van het product niet gehaald en moet het product worden aangepast. Of de vorm van interactie sluit niet aan of de interactie is niet goed ontworpen of de inhoud van de pagina is niet helder.&#x20;

**Bronnen:** Er kan gedacht worden aan manieren van leren, lesgeven, cursussen, verhalen vertellen en synoniemen. Daarnaast kan gekeken worden naar vergelijkbare producten.

## 6.0 Productvisie&#x20;

### 6.1 Mijn oplossing visie

De oplossing zoals die nu in beeld is bestaat uit twee pagina’s.&#x20;

Een pagina geeft alle artikelen op een overzichtelijke manier weer. Het is vergelijkbaar met een interactieve organogram waarin de artikelen zijn onderverdeeld in onderwerpen. Door die sub onderwerpen kan een gebruiker direct zien wat voor onderwerpen worden behandeld en hoeveel artikelen er zijn per onderwerp. Subonderwerpen kunnen in en uitgeklapt worden. Daarnaast worden er onderliggende verbanden blootgesteld door middel van verbindingen.&#x20;

De andere pagina zal een inleiding zijn op het onderwerp. Het onderwerp zal worden verteld als een soort verhaal. Door dit verhaal ontstaat er een opbouw van kennis tijdens het gebruik van de pagina. Ieder sub onderwerp zal met een eigen vormgeving / interactie /tekst worden uitgelegd die past bij het subonderwerp. Zo kan een bankbalans bijvoorbeeld worden uitgelegd met een klikbare weegschaal.&#x20;

Tot slot zal een onderdeel van het ontwerp zijn hoe beide pagina’s naar elkaar zullen verwijzen en hoe ze in gebouwd zullen worden in de huidige website van Follow the Money.

De twee pagina’s zullen uitgewerkt worden tot een high fi prototype die door het bedrijf zal worden geprogrammeerd. \


### 6.2 Niveaumatrix

Productief en enigszins complex. Omdat het niet een geheel nieuw ontwerp is. Hoe ingewikkeld de oplossing wordt is nog nader te bepalen aan de hand van de het onderzoek en de ideegeneratie. Wanneer de oplossing heel complex wordt kan ik ook in complex en productief komen.

![](https://lh3.googleusercontent.com/LbduUCuu5lYvX9A3xQs5vVQl2FcbmrHKUzves7N\_stzhwcrR7VYJVap3TKCZWGEKA8Z1q8erTUhmMm-ewD4wFfYRnO5SNh8VrIoAV\_W-KsyXse29sbN93su0X6CQXt8Pv6j7gOtK)

### 6.3 Mogelijke Ethische gevolgen

De oplossing is er niet op gericht om zoveel mogelijk tijd van de gebruiker af te nemen omdat dat een onderdeel is van het verdienmodel. Om deze reden hoeven daar geen ethische vraagtekens bij gesteld te worden. Daarnaast is de oplossing bedoeld om te informeren. Een goed geïnformeerde samenleving wordt gezien als iets waardevols. Als het doel wordt bereikt heeft het daarom een positief effect.&#x20;

Er bestaat een kleine kans dat wanneer veel mensen een bewuste keuze gaan maken op dit gebied en kiezen voor een het massaal wegtrekken van hun geld van commerciële banken en de overheid anticipeert niet op tijd dat er een economische crisis ontstaat. Echter is zal deze oplossing alleen maar relatief kleine groep informeren en is de kans miniem dat het hiertoe zal leiden. Daarnaast hebben mensen momenteel geen alternatief voor het stallen van hun geld buiten commerciële banken. Daarmee zal het, als het ergens toe leidt, eerder leiden tot maatschappelijke druk op de politiek.

## 7.0 Belangrijkste mijlpalen en planning&#x20;

Onder de volgende link is mijn planning te vinden:

[https://docs.google.com/spreadsheets/d/1Umy0ms4RkN9qsFawn7bn-NV4u39I4mup405WnUOen-c/edit?usp=sharing](https://docs.google.com/spreadsheets/d/1Umy0ms4RkN9qsFawn7bn-NV4u39I4mup405WnUOen-c/edit?usp=sharing) \


## Bronnen

Boonstra, W. (2013). Geldschepping, kan het beter?. Martin Fase, 142.

Bollen, T. (2017, 13 september). Mythes en waarheden over geldschepping: Geld komt uit het niets. Geraadpleegd op 10 februari 2021, van[ https://www.ftm.nl/artikelen/mythes-en-waarheden-over-geldschepping-geld-komt-uit-het-niets?share=AEshjwLwyImXukJ7qpR2hleGIRbC6AnphZhQZRllos1qA7Uy02aoiXIVbECvgg%3D%3D](https://www.ftm.nl/artikelen/mythes-en-waarheden-over-geldschepping-geld-komt-uit-het-niets?share=AEshjwLwyImXukJ7qpR2hleGIRbC6AnphZhQZRllos1qA7Uy02aoiXIVbECvgg%3D%3D)

Follow the Money - Platform voor onderzoeksjournalistiek. (2020, 20 mei). Over Follow the Money. Geraadpleegd op 19 februari 2021, van [https://www.ftm.nl/over-ftm](https://www.ftm.nl/over-ftm)

Linden, M. J., Bollen &, T., & Jong &, F. (2014). Van wie is ons geld? Geraadpleegd op 19 februari 2021, van https://www.ftm.nl/dossier/van-wie-is-ons-geld

Wernicke, I. H. (2018). The" Mystery" of Banking, Money Supply and Deficit Spending from an European Perspective. Journal of Economic Development, Management, IT, Finance & Marketing, 10(1).

Wetenschappelijke Raad voor het Regeringsbeleid. (2019). Geld en schuld: De publieke rol van banken. WRR. Geraadpleegd van[ https://www.wrr.nl/adviesprojecten/geldschepping/documenten/rapporten/2019/01/17/geld-en-schuld---de-publieke-rol-van-banken](https://www.wrr.nl/adviesprojecten/geldschepping/documenten/rapporten/2019/01/17/geld-en-schuld---de-publieke-rol-van-banken)
