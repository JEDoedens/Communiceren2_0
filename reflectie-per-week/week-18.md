# Week 18

## Uren uit de dag drukken

Echt knallen, dat is zo'n laatste week. Meer uren gebruiken dan er eigenlijk zijn. Het hele huishouden negeren. Het weekend bestaat niet meer. Maar goed er staat nu een blauwdruk. Alles dat vormgegeven moet worden is het alleen nog afrondend werk. En desondanks dat blijft het spannend.&#x20;

De week was druk mijn zus uit Finland bleef een paar nachten logeren. Telkens maar blijven zeggen dat ik niks kan doen en toch dingen gedaan. Mijn hele weekend heb ik leeg proberen te houden maar toch blijven we ergens eten. Ik ben niet alleen, ik heb een gezin en daar hoor ik toch samen mee te draaien. Een gezin dat zet je niet uit of op pauze. Je kan iets minder aanwezig zijn of die mama die niks kan hebben, zijn. Zo ben ik niet graag.&#x20;

De melancholie slaat ook toe. Ik ben de studerende moeder, zo defineerde ik mezelf. Nu bijna niet meer. Opeens moet ik volwassen worden voor mijn gevoel. Gaan werken en verstandige keuzes maken. Met een enorme studieschuld, zonder eigen huis en zonder baan. Eindelijk ben ik bijna klaar maar het voelt alsof ik weer onderaan begin.&#x20;
