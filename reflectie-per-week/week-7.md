# Week 7

## Vol op concept, ontwerp en vormgeving

Het doel van het idee en de eisen hebben de eerdere weken vorm gekregen. Het idee moet nu een duidelijke uitwerking krijgen. Bij het uitwerken zijn de jongens van FTM kritisch op hoe de indeling en de functie er precies uit moeten komen te zien. Aan mij de taak om die visies om te zetten naar twee concepten met al een duidelijke richting. Om dat te bereiken heb ik deze week drie concepten gepresenteerd. Aan de hand van die feedback laat ik deze week twee nieuwe concepten zien. Daarnaast zal ik een meerder moodboards maken.

Hoewel mijn hele zwangerschap het krijgen van een kindje me al heeft afgeleid merk ik dat ik nu extra veel moeite begin te krijgen. Dat is totaal niet fysiek maar meer in mijn hoofd ik ben gewoon ook met andere dingen bezig. Nog drie weken en ik sluit het project voor een tijd af. Dat zorgt ervoor dat ik wel een nog heel wat moet doen om het goed af te sluiten. Het eerste deel van het concept moet zo goed als klaar zijn en het tweede deel moet op de plank liggen. Om mezelf te motiveren ben ik bang dat ik stress en druk moet voelen.&#x20;

Daarnaast was ik deze week flink afgeleid door de verkiezingen. Het onderzoek doen naar dit soort maatschappelijk relevante thema's kan al snel omslaan naar zorgen en wanhoop. Normaal hou ik me redelijk afzijdig van nieuws omdat ik er te veel in op kan gaan. Dat is nu wel wat er gebeurd is, door de verkiezingen en het thema van het afstudeerproject. Het zou helpen om het los te laten en me nog even puur op het CMD deel van het project te focussen.&#x20;
