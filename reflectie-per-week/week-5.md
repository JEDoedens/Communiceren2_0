---
description: Interviews doelgroep richting einde onderzoeksfase
---

# Week 5

## GO!

Deze week heb ik tegen mijn eigen verwachtingen een go gehad voor mijn design brief. Dit geeft rust en vertrouwen in het vervolg van mijn project. Verder heb ik deze expert interviews afgerond en de doelgroep interviews en de interviews over de customer journey opgestart. Vooral het interview met Paul was heel interessant omdat hij het onderwerp heeft uitgelegd in een interactieve vorm van een spel.&#x20;



### Onmacht

Wat ik wel merk is dat hoe meer mensen ik over het onderwerp spreek hoe meer ik de onmacht voel. Er is al best veel geprobeerd maar invloedrijke mensen willen niet dat het veranderd en helaas lijkt dat zeker zijn door te vloeien in de politiek. Mensen die zich er hard voor hebben gemaakt lijken soms de handdoek in de ring te gooien. Voor mij is het relevant om hier niet naar toe te gaan, ik focus me op kennis vergroten en het hoeft niet allemaal meteen te veranderen.&#x20;



### FTM - overzicht pagina

Samen met de jongens van FTM wordt het duidelijk wat het eerste concept voor de dossier overzichtpagina van "Wie is ons geld?" gaat worden. Hoewel ik het originele concept niet meer zag zitten omdat ik niet goed wist hoe ik het door kon pakken, hebben zij me een schop onder mijn kont gegeven. Vanuit FTM merk ik dat ze graag al concrete schetsen en uitwerkingen zien. Ik heb moeite daar aan te beginnen maar voor mijn project is het geen slechte stap.&#x20;

Het onderzoek kan oneindig doorgaan maar ik merk dat ik het moet gaan afronden. Anders blijf ik het schetsen en designen maar uitstellen.&#x20;
