# Week 17

## Bijna bijna bijna

Nog ruim een week. Het blijft gek dat je alles toch altijd tot op het laatst aan laat komen. Ik heb mezelf proberen te overtuigen dat het op vrijdag al af moet zijn zodat ik uitloop heb tot dinsdag, met weinig resultaat. De echte blauwdruk staat nog maar half op poten. Om op het laatste moment niet helemaal gek te worden ben ik gestart met al het rand werk. Zoals het vormgeven van de designrationale en een boekje maken van de reflectie. In mijn hoofd ben ik aan het afstrepen, reflectie bijna check, design rationale bijna check, prototype moet ik nog aan knallen, video van prototype kan pas als de prototype af is en dan nog de productbiografie, gelukkig goed onderhouden maar daar moet het product ook nog in. Oftewel alles kan pas af wanneer het product af is en dat is nog niet zo. Een waterval waarvan ik hoop dat ie optijd wordt door gelaten, terwijl ik er zelf verantwoordelijkheid voor draag.

