# Week 12

## Op hoop van zegen

Vrijdag om 16:00 van deze week moest het materiaal van de groenlicht worden ingeleverd. Dinsdag zullen de presentaties zijn en moeten die ook zijn voorbereid. Doordat deze week pas gesproken worden met de redacteuren of ze de concepten voor zich zagen kon ook deze week pas gestart worden met een high fi versie van de twee onderdelen. Daardoor was deze week erg druk. Daarnaast kon ik deze week voor het eerst terecht op het kantoor van FTM. Het heeft me meteen geholpen om goede gesprekken te hebben met de desbetreffende redacteurs. Verder motiveerde me het enorm om grote stappen te maken in het conceptualiseren. Echter viel het me tegen hoezeer ik moest wennen om weer in het ritme van negen tot vijf te komen. Terwijl ik dit tijdens mijn eerste stage zo waardeerde.

### Motivatie

Het gevoel bekruipt me soms steeds meer dat het einde nadert en dat het me ook niet allemaal evenveel meer interesseert. Ik merk dat ik het gezinsleven belangrijker vind en me liever bezig hou met het huishouden dan mijn schoolwerk.&#x20;

Daarentegen krijg ik wel meer schik in de daadwerkelijke producten die ik maak voor FTM. Ik heb het gevoel dat ik op het goede spoor zit en daadwerkelijk relevante richtingen op aan het gaan ben. Bijdragen aan een bedrijf waar ik achter sta op een leuke manier maakt me weer iets positiever richting mijn vakgebied. Iets wat na mijn lange stage ver te zoeken was. Daarnaast is de werksfeer van FTM echt een verademing na mijn vorige stage.

### Feedback

Na zo'n lange tijd en veel uren in mijn project verder ben ik heel benieuwd naar de feedback van de docenten na de groenlicht presentaties. Het project is een onderdeel van mij geworden en ik merk dat het me moeite kost om er van een afstand nog kritisch naar te kijken. Nog even knallen tot de presentatie en dan ben ik benieuwd naar de feedback naar aanleiding van de groenlicht presentatie.



